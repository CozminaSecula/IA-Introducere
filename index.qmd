---
title: "Introducere în Inteligența Artificială (IA)"
subtitle: "Un ghid pentru a înțelege IA și algoritmii, pentru a recunoaște conținutul generat de IA și a naviga implicațiile etice și sociale ale IA în societatea de azi."
---


## Ce este acest curs?

![](/logo/curs-box.svg){.preview-image style="float: right; margin-top: 10px;" fig-alt="Logo curs \"Atelierele IA\"Introducere în Inteligența Artificială\"" fig-align="right" width="200"}

Cursul **Introducere în Inteligența Artificială** construiește fundamentele pentru literația în domeniul inteligenței artificiale.

Prin intermediul unor serii de ateliere, vom explora împreună conceptele de bază: ce este IA, ce sunt algoritmii și cum funcționează tehnologiile care ne influențează deja viața. Vom discuta despre inteligența artificială generativă, vom învăța să identificăm conținutul sintetic, precum deepfake-urile, și vom dezbate impactul acestora asupra industriilor creative și a societății. În final, vom aborda aspectele etice pentru a descoperi cum poate fi folosită IA în mod responsabil, în beneficiul tuturor.


## De ce este important să înțelegi IA?

Inteligența artificială este o tehnologie fundamentală care ne modelează deja viața de zi cu zi. Lideri globali, precum Sundar Pichai (CEO Google), o consideră chiar *"mai profundă decât electricitatea sau focul"*, deoarece, asemenea lor, IA schimbă toate domeniile: de la sănătate și educație, până la finanțe și carieră.

Dacă algoritmii influențează deja ce informații vedem, ce muzică ascultăm sau ce oportunități de angajare primim, întrebarea nu mai este *dacă* ne afectează, ci *cât de mult*. Aceste sisteme funcționează ca un "filtru invizibil" care ne direcționează deciziile și experiențele zilnice, de la căutările pe Google și știrile din feed, până la recomandările de pe Netflix sau deciziile bancare.

De aceea, cunoștințele de bază in domeniul inteligenței artificiale devin importante. Nu este necesar să fii specialist în domeniu, dar înțelegând fundamentele vei putea:

-   Să recunoști unde și cum te influențează IA în viața de zi cu zi.
-   Să iei decizii mai informate pentru tine, familia și cariera ta.
-   Să profiți de oportunitățile pe care această tehnologie le creează.
-   Să nu fii un simplu "consumator pasiv", ci un participant conștient într-o lume digitală tot mai complexă.

## Cum se desfășoară cursul?

Acest website este suportul teoretic al cursului și completează întâlnirile față în față, care sunt concepute să fie interactive și colaborative.


::::: ai-example-section
::: text-content
### Versiunea online (acest website)

Materialele sunt structurate în 3 module și pot fi accesate pe orice dispozitiv. Vei găsi explicații, exemple și resurse utile.
:::

::: image-content
<div class="text-center">
<i class="bi bi-laptop" style="font-size: 4rem;"></i>
<i class="bi bi-phone" style="font-size: 4rem;"></i>
<a href="structura-curs.html" title="Vezi modulele"><i class="fa-solid fa-book-open-reader fa-lg" style="font-size: 4rem; margin: 0 0.5rem;"></i></a> 
</div>
:::
:::::



::::: ai-example-section
::: text-content
### Cursul în format fizic

![](/logo/curs-flowchart_ext_v2.svg){fig-align="center" width="100%"}

:::

::: image-content
<br>
<div class="icon-cards">
  <div class="icon-card"><i class="fa-solid fa-people-group" style="font-size: 3.5rem; margin: 0 0.3rem;"></i></div>
</div>
:::
:::::

Cursul față în față are 4 module. Pe lângă partea teoretică, accentul este pe activități interactive.

Participanții își dezvoltă:

- comunicarea și colaborarea
- gândirea critică și argumentarea
- planificarea și prezentarea
- creativitatea și rezolvarea de probleme
- utilizarea responsabilă a instrumentelor IA

Activități:

- Lucru în echipă: dezbateri și proiecte de grup.
- Activități practice: brainstorming, discuții, prezentări, folosirea directă a instrumentelor IA.
- Proiect final (Modulul 4): crearea unei experiențe de învățare despre IA pentru comunitate.


Structura completă a cursului: [**Module**](/structura-curs.qmd) ({{< iconify fa6-solid:book-open-reader style="color:#1696d2;" >}}). 

## Cui se adresează?

Acest curs este destinat elevilor de liceu și studenților, indiferent de profilul de studiu. Abordarea este non-tehnică, iar conceptele sunt introduse treptat, astfel încât nu este necesară experiența în programare.

## Obiective de învățare

La finalul acestui curs, participanții vor putea:

- Să explice ce este inteligența artificială (IA).
- Să explice rolul esențial al oamenilor în dezvoltarea și controlul sistemelor IA.
- Să analizeze critic algoritmii folosiți de platforme cunoscute, precum cele de social media sau streaming.
- Să evalueze un produs IA pe baza principiilor etice fundamentale.
- Să identifice scopul și publicul țintă pentru diferite aplicații IA.
- Să colaboreze în echipă pentru a crea proiecte simple folosind instrumente IA.
- Să dezbată impactul social, cultural și de mediu al tehnologiilor IA.

## Vrei să aduci acest curs în comunitatea ta?

Dacă reprezinți o instituție de învățământ, o companie sau o organizație și dorești să oferi acest curs elevilor, studenților sau membrilor comunității tale, sunt deschisă la colaborare.

Cursul poate fi adaptat și livrat pentru:

- **Școli, licee și universități** care doresc să-și completeze oferta educațională cu un curs de literație IA. Poate fi integrat opțional sau în cadrul altor activități.
- **Companii** care vor să ofere programe de dezvoltare pentru angajați sau ca beneficiu pentru copiii acestora.
- **Biblioteci, hub-uri de tineret sau centre comunitare** care vor să organizeze ateliere de literație digitală.

Pentru a discuta despre un parteneriat sau organizarea unei sesiuni dedicate, **[te rog să îmi scrii](mailto:cozmina.secula@gmail.com)**.

## Cum poți susține accesul la educație?

Scopul meu este ca acest curs să ajungă la cât mai mulți tineri, indiferent de mediul din care provin. Dacă împărtășești această viziune, te poți implica.

Caut parteneri care să mă ajute să ofer cursul gratuit elevilor și studenților din medii defavorizate. Sprijinul tău poate face o diferență reală. 

Mă adresez în special:

- **ONG-urilor și Fundațiilor** cu programe educaționale și de incluziune socială.
- **Companiilor** care doresc să investească în educația viitoarei generații prin programe de responsabilitate socială (CSR).

Dacă dorești să devii un susținător al acestui proiect, **[te rog să îmi scrii](mailto:cozmina.secula@gmail.com)**. 