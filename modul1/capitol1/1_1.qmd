---
title: "Ce este IA?"
---

::::::: overview-box
::: header
Rezumat
:::

::::: content
::: questions-col
## Întrebări

-   Ce este inteligența artificială (IA)?
-   Când folosim IA?
:::

::: objectives-col
## Obiective

La finalul acestei lecții, vei putea:

-   Înțelege ce este IA și ce nu este IA.
-   Identifica exemple de IA în viața de zi cu zi.
:::
:::::
:::::::

# Ce este IA?

Inteligența Artificială (IA) este tot mai prezentă în viața noastră, însă percepția asupra ei variază. Adesea, în cultura populară și science-fiction (SF), IA este imaginată ca **IA generală**, un sistem capabil să gândească asemenea unui om, să răspundă la orice întrebare și să execute orice sarcină umană. Această viziune este, în prezent, nerealistă.

În realitate, un sistem este considerat inteligență artificială dacă poate îndeplini sarcini specifice prin interpretarea datelor, învățarea din acestea și adaptarea comportamentului pentru a-și atinge obiectivele. Exemple simple includ clasificarea unei imagini (ca fiind o pisică sau un câine) sau recomandarea unui videoclip pe baza preferințelor tale.

![Ce este IA](/modul1/capitol1/diagrams/1_1_diagram.svg){fig-align="center" width="100%"}

<div class="text-left" style="font-size: 0.9em; margin-top: -1em;">
Sursa: [Licențe | Ce este IA, adaptată după AI Generation](/licente.qmd#sec-curriculum)
</div>

::: callout-definition
## Termeni cheie

**IA generală și IA restrânsă**

Este posibil să întâlnești în diferite contexte termenii IA "generală" și IA "restrânsă". 

**IA generală**. Daca ai văzut filme sau seriale TV cu roboți asemănători oamenilor, ai văzut ceea ce este numit de obicei IA generală. **IA generală** se referă la o inteligență supranaturală care poate îndeplini o gamă largă de sarcini care necesită de obicei inteligență umană. Astăzi, acest lucru este nerealist. 

**IA restrânsă** se referă la sisteme capabile să gestioneze o singură sarcină, specifică sau o problemă, de exemplu recomandările de produse sau recunoașterea facială. În prezent, IA restrânsă este un domeniu care se dezvoltă într-un ritm foarte rapid.
:::

# Când folosim IA?

Există numeroase aplicații ale inteligenței artificiale în diferite domenii. În continuare sunt prezentate câteva exemple de aplicații ale IA:

::::: ai-example-section
::: text-content
### Sectorul financiar și asigurări

-   Analiza riscului de credit: IA ajută băncile să evalueze cererile de împrumut.
-   Calculul primelor de asigurare: Sistemele IA determină costul asigurărilor auto pe baza profilului de risc.
:::

::: image-content
<div class="icon-cards">
  <div class="icon-card"><i class="bi bi-bank"></i></div>
  <div class="icon-card"><i class="bi bi-clipboard-data"></i></div>
</div>
:::
:::::

::::: ai-example-section
::: text-content
### Sănătate și medicină

-   Asistență în diagnosticare: IA analizează imagini medicale (radiografii, RMN) pentru a ajuta medicii să identifice boli.
-   Descoperirea de noi medicamente: Algoritmii IA accelerează procesul de cercetare și dezvoltare a tratamentelor.
:::

::: image-content
<div class="icon-cards">
  <div class="icon-card"><i class="bi bi-heart-pulse"></i></div>
  <div class="icon-card"><i class="bi bi-file-medical"></i></div>
</div>
:::
:::::

::::: ai-example-section
::: text-content
### Tehnologie în viața de zi cu zi

-   Completare automată: Sugerarea de cuvinte și fraze în timpul scrierii pe telefon sau computer.
-   Sisteme de recomandare: Algoritmi care propun filme, muzică sau produse pe baza preferințelor utilizatorului.
:::

::: image-content
<div class="icon-cards">
  <div class="icon-card"><i class="bi bi-phone"></i></div>
  <div class="icon-card"><i class="bi bi-keyboard"></i></div>
</div>
:::
:::::

::::: ai-example-section
::: text-content
### Acasă

-   Asistenți virtuali: Dispozitive precum Alexa sau Siri care răspund la comenzi vocale.
-   Automatizarea locuinței: Aspiratoarele-robot care curăță podelele în mod autonom.

:::

::: image-content
<div class="icon-cards">
  <div class="icon-card"><i class="bi bi-house"></i></div>
  <div class="icon-card"><i class="bi bi-robot"></i></div>
</div>
:::
:::::

::::: ai-example-section
::: text-content
### Producție și Agricultură

-   Optimizarea producției: Roboții industriali și sistemele IA eficientizează procesele de fabricație.
-   Agricultură de precizie: IA identifică dăunătorii, optimizează irigațiile și analizează datele pentru a maximiza recoltele.
:::

::: image-content
<div class="icon-cards">
  <div class="icon-card"><i class="bi bi-tools"></i></div>
  <div class="icon-card"><i class="bi bi-tree"></i></div>
</div>
:::
:::::

::::: ai-example-section
::: text-content
### Afaceri și administrație

-   Managementul stocurilor: Optimizarea inventarului pentru a reduce costurile și a evita lipsa produselor.
-   Recrutare: Analiza automată a CV-urilor pentru a selecta candidații potriviți.
-   Planificare urbană: Gestionarea traficului și a resurselor în orașele inteligente.
:::

::: image-content
<div class="icon-cards">
  <div class="icon-card"><i class="bi bi-file-earmark-person"></i></div>
  <div class="icon-card"><i class="bi bi-car-front"></i></div>
</div>
:::
:::::

::::: ai-example-section
::: text-content
### Educație

-   Platforme de învățare personalizate: Adaptarea conținutului educațional la ritmul și stilul fiecărui elev.
-   Automatizarea evaluării: Notarea automată a testelor și temelor pentru a economisi timp.
-   Analiza implicării studenților: Sisteme care pot identifica nivelul de atenție al cursanților pentru a îmbunătăți predarea.
:::

::: image-content
<div class="icon-cards">
  <div class="icon-card"><i class="bi bi-book"></i></div>
  <div class="icon-card"><i class="bi bi-mortarboard"></i></div>
</div>
:::
:::::

::::: ai-example-section
::: text-content
### Artă și Creativitate

-   Generare de conținut: Crearea de imagini, muzică și texte pe baza unor instrucțiuni (prompt-uri).
-   Efecte vizuale: Utilizarea IA pentru a genera efecte speciale complexe în filme și jocuri video.
-   Asistență în creație: Unelte care ajută artiștii să exploreze noi idei și stiluri.
:::

::: image-content
<div class="icon-cards">
  <div class="icon-card"><i class="bi bi-image-alt"></i></div>
  <div class="icon-card"><i class="bi bi-music-note-beamed"></i></div>
</div>
:::
:::::

Dezvoltarea inteligenței artificiale generează atât entuziasm, cât și prudență.

Pe de o parte, există un optimism considerabil privind potențialul IA de a aduce beneficii majore, cum ar fi prevenirea accidentelor rutiere cu ajutorul mașinilor autonome sau asistarea copiilor și a persoanelor în vârstă prin roboți de companie.

Pe de altă parte, există îngrijorări legate de impactul automatizării asupra locurilor de muncă, riscul utilizării supravegherii în mod abuziv pentru a viza anumite grupuri sociale, precum și temeri inspirate din science-fiction despre roboți care ar putea prelua controlul.

Totuși, în stadiul actual, astfel de scenarii extreme sunt încă departe de realitate.


<!-- Keypoints -->

::: callout-keypoints
## Puncte cheie

-   IA este capacitatea unui sistem de a interpreta date, de a învăța din acestea și de a se adapta pentru a atinge obiective specifice.
-   IA este omniprezentă în viața de zi cu zi.
:::
